\section{Sintaksna struktura}
\label{sec:sintaksnastruktura}

Kako je Clojure dijalekat programskog jezika Lisp, i sintaksa ta dva jezika je slična. Ono što je karakteristično za ovakve jezike jeste njihova sintaksna \emph{uniformnost}.

\subsection{Literali i operatori}
\label{subsec:literalioperatori}

\lstinputlisting[language=Clojure, caption={Literali},frame=single, label=literali]{Kodovi/literali.clj}

\textbf{Literali} su najjednostavniji izrazi - to su oni izrazi koji se evaluiraju u sami sebe. Neki od osnovnih literala u programskom jeziku Clojure su:

\begin{itemize}
    \item Celi brojevi
    \item Brojevi u pokretnom zarezu
    \item Razlomljeni brojevi
    \item Niske
    \item Ključne reči
\end{itemize}

Brojevi se predstavljaju na način koji je standardan u programskim jezicima, niske se predstavljaju sa dvostrukim navodnicima (jednostruki nisu dozvoljeni), dok su ključne reči obeležene sa dvotačkom ispred reči (ali reč je navedena \emph{bez} navodnika).
Ključne reči se koriste za referisanje, na primer prilikom dohvatanja elemenata mape.

Literali se koriste zajedno uz pomoć \textbf{operatora} - ugrađenih funkcija. Korišćenje operatora (i drugih definisanih funkcija) se obavlja na sledeći način:

\begin{verbatim}
(operator operand_1 operand_2)
\end{verbatim}

Opisan je binarni, ali se na analogan način koristi i n-arni operator. Primetimo da su zagrade \emph{obavezne}, kao i da se operandi razdvajaju blanko karakterom (zapeta se takođe smatra blanko karakterom). Neki od operatora su dati u narednom listingu:

\lstinputlisting[language=Clojure, caption={Aritmetički, relacioni i logički operatori},frame=single, label=operatori]{Kodovi/operatori.clj}

Operator \texttt{/} se različito ponaša u zavisnosti od operanada: ukoliko su oba operanda celi brojevi, onda je rezultat izračunavanja tog izraza razlomljeni broj ili ceo broj (ako je prvi operand deljiv drugim). Ukoliko je neki od operanada broj u pokretnom zarezu, onda je i rezultat broj u pokretnom zarezu.

Dodeljivanje imena vrednostima se vrši pomoću operatora \texttt{def}:

\begin{verbatim}
(def ime_konstante operand_1)
\end{verbatim}

U drugim programskim jezicima, vrednosti se dodeljuju promenljivama. To nije slučaj u Clojure-u, zbog njegove imutabilne prirode.

\subsection{Kontrola toka}
\label{subsec:kontrolatoka}

U Clojure-u nisu izostali mehanizmi kontrole toka. Za naredbu grananja, koristi se operator \texttt{if}:

\lstinputlisting[language=Clojure, caption={Operatori \texttt{if} i \texttt{do}},frame=single, label=operator_if]{Kodovi/operator_if.clj}

Operator \texttt{if}, ukoliko je vrednost prvog operanda \texttt{true} vraća vrednost drugog operanda; inače, vraća vrednost trećeg operanda. Else grana u okviru operatora \texttt{if} nije obavezna.

Treba napomenuti da se sve vrednosti tretiraju kao tačne, osim literala \texttt{nil} i \texttt{false}. Operator \texttt{and} vraća poslednju tačnu vrednost ukoliko su svi operandi tačni; inače vraća prvu netačnu vrednost. Analogno, operator \texttt{or} vraća poslednju netačnu vrednost ukoliko su svi operandi netačni; inače, vraća se vrednost prvog tačnog operanda.

Operator \texttt{do} omogućava da se izvrši više operacija u nekoj ili obe grane. Povratna vrednost ovog operatora je vrednost poslednjeg operanda.

\subsection{Definisanje funkcija}
\label{subsec:definisanjefja}

Korišćenje funkcija je identično korišćenju operatora. Njihovo definisanje se vrši pomoću operatora \texttt{defn} sledeći način:

\lstinputlisting[language=Clojure, caption={Definisanje funkcija sa tačnim i proizvoljnim brojem parametara},frame=single, label=funkcije]{Kodovi/def_funkcija.clj}

Prvi operand je ime funkcije (navodi se \emph{bez} navodnika), zatim (opciono) postavljanje deskripcije koja se može dohvatiti operatorom \texttt{doc}, treći operand je vektor koji sadrži argumente funkcije i, na kraju, povratna vrednost funkcije.

Primetimo da je moguće definisati funkciju tako da uzima proizvoljan broj parametara; to se postiže korišćenjem simbola \texttt{\&} koji će poslate parametre smestiti u listu.

\subsection{Strukture podataka}
\label{strukturepodataka}

U Clojure-u je dostupno korišćenje tradicionalnih struktura podataka kao što su liste, vektori, mape i skupovi.  Treba napomenuti da elementi ovih struktura podataka ne moraju biti istog tipa.

Liste su definisane na sledeći način:

\begin{verbatim}
'(element_1 element_2 element_3)
\end{verbatim}

Na sličan način se definišu i vektori, ali se koriste simboli \texttt{[} i \texttt{]}. Operatorom \texttt{nth} se može dohvatiti n-ti element liste, dok se ista stvar za vektore postiže korišćenjem operatora \texttt{get}. Dodavanje novih elemenata u listu ili vektor se vrši pomoću operatora \texttt{conj}; novi element će biti dodat na početak liste, odnosno na kraj vektora.

Mape se definišu ili putem operatora \texttt{hash-map} ili uz pomoć vitičastih zagrada:

\begin{verbatim}
{:prva_kljucna_rec vrednost_1 :druga_kljucna_rec vrednost_2}
\end{verbatim}

Pomenuti \texttt{get} operator će vratiti vrednost navedene ključne reči.

Skupovi su vektori čiji su svi elementi jedinstveni. Njihova definicija je:

\begin{verbatim}
#{element_1 element_2 element_3}
\end{verbatim}

Naknadna pojavljivanja istih elemenata u okviru istog skupa biće ignorisana. Za proveru pripadnosti neke vrednosti skupu koristi se operator \texttt{contains?}.